http://web.archive.org/web/20130128000501/http://www.osnews.ir/fa/107-id.html

تاریخ انتشار: پنجشنبه, ۱۳ آبان ۱۳۸۹	
چاپ نسخه چاپی
کد خبر: 107
فرستادن به ایمیل ارسال به دوستان
مصاحبه با فرید احمدیان، مدیر لینوکس اف ام
اولین مصاحبه پایگاه خبری اپن سورس نیوز با مدیر سایت لینوکس اف ام یا همون اولین پادکست یا رادیوی اینترنتی فارسی زبان لینوکس است.

 

 

اول خودتون رو کامل معرفي کنيد.
من فرید احمدیان متولد ۱۳۶۷ هستم، اهل شهر کوچیک و زیبای زنجان، دانشجوی کامپیوتر، گرایش نرم افزار هستم و اضافه کنم که در اکثر شبکه های اجتماعی منو با آیدی pesarkhobeee میشناسن!
آدرس وبلاگ شخصی ام هم http://blog.pitm.net هست.


خب چطور با گنو/لينوکس آشنا شديد ؟
خوب من از دوران نوجوانیم فهمیدم علاقه شدیدی به کامپیوتر دارم و از همون زمان با توجه به اینکه تو شهرستان ما منابع و افراد متخصص کم بودن، هر کتاب و مجله ای که مربوط به کامپیوتر میشد رو میخریدم و میخوندم، تو همون مجله ها بعضا یه مقاله هم راجع به لینوکس مینوشتن و من ندید خیلی دوست داشتم تجربش کنم و یه چیز عجیب غریبی برای خودم درون ذهنم ازش ساخته بودم .
تا جایی که یادم میاد سال ۸۴ یا ۸۵ بود که بالاخره دلو زدیم به دریا و یه کتاب linux redhat 9 از انتشارات کتاب پایتخت خریدم و یادمه خوشحال بودم که سی دی هم داره چون تو شهر ما لینوکس خیلی سخت پیدا میشد.
سرتونو درد نیارم! خلاصه همون دفعه اول زدیم کل هاردمونو پروندیم ! بعد رفتیم تو لینوکس دیدیم مودم دایل آپمون کار نمیکنه و بعد دیدم اکثر مباحث اون کتاب هم شبکه هست و به درد من نمیخوره و دست آخر در به در دنبال یکی بودم که بدونه چه طوری لینوکسو پاک کنم و پارتیشناشو از بین ببرم :))
نتیجش شد برگشتن نظر من نسبت به لینوکس و زدن یه پست خنده دار در نقد لینوکس تو سایت برنامه نویس، که هر وقت دلم میگیره میرم اونو میخونمو به خودم میخندم:
http://barnamenevis.org/forum/showthread.php?t=71141


لطفا یه توضيح کوچک در مورد پادکست يا راديو اينترنتي لينوکس اف ام بديد
خوب فکر میکنم تعریف خود سایت لینوکس اف ام در این مورد کامل باشه پس همونو تکرار میکنم:


لینوکس اف‌ام حرکتی خودجوش از طرف جمعی از لینوکس دوستان وبلاگستان فارسی است، که به صورت مستقل و بدون وابستگی مالی و معنوی فعالیت خود را از بهمن ماه ۱۳۸۸، با هدف بسط فرهنگ لینوکس در فضای وب فارسی آغاز کرده است.
برنامه های رادیو لینوکس‌ اف‌‌ام در قالب خود، مجموعه‌ای از پادکستها درباره آخرین اخبار دنیای متن‌باز و لینوکس، بررسی و تحلیل برنامه‌ها، مصاحبه و گزارش از آخرین فعالیت‌های جامعه ی متن‌باز جهانی است، که به دلیل ظرفیت محدود فضای شنیداری کمتر به مباحث آموزشی می‌پردازد.
در ذیل رادیو لینوکس اف‌ام سعی تنها بر این مهم بوده، که نقطه نظرات و دیدگاه‌های برنامه‌سازان فارغ از نگاهی پاسخگو و آموزشی، دردسترس مخاطبین و شنوندگان قرارگیرد.


از چه تاريخي و چطور فکر راه اندازي راديو لينوکس به ذهنتون خطور کرد؟
خوب این خودش یکی از شیرینترین داستانای زندگی من تا الان بوده . تو زندگی هر شخص مسلما نقاط عطفی هست  و فکر میکنم لینوکس اف ام برا من همون حکم رو داشت. در حقیقت داستان از اونجایی شروع شد که ما گفتیم شهر زنجان لاگ نداره و یه لاگ تاسیس کردیمو و سعی کردیم افراد علاقه مند رو کنار هم جمع کنیم، یکی از این دوستانی که نقش بزرگی در لاگ داشته ، دوست و استاد عزیزم آقای پژمان مقدم هستن، ایشون یه روز مثل همیشه که داشت نکات جدیدیو بهم یاد میداد ، به من فن راه اندازی سرور استریمو یاد داد که همین باعث شد من فکر کنم چطور میتونم از این سرویس در دنیای واقعی استفاده کنم؟
شب اون روز من همش داشتم به این موضوع فکر میکردم، تا اینکه بلاخره به خودم گفتم وقتشه در دنیای سایتهای ترویج کننده فلسفه آزاد / متن باز ایرانی یه راه جدید تبلیغی رو با استفاده از صدا ایجاد کنیم.
خلاصش از فرداش میدونستم میخوام اولین رادیو اینترنتی تبلیغی لینوکس ایران رو ایجاد کنم ، اما مشکل اینجا بود که من اصلا در دنیای متن باز آدم شهره با دوستان زیاد نبودم پس سعی کردم تا جایی که میتونم ادمای فعال و محبوب دنیای متن باز ایرانو رو پیدا کنم و ایدمو باهاشون مطرح کنمو ازشون بخوام کمکم کنن . همون طور که انتظار داشتم اونها هم دریغ نکردن و اعلام آمادگی کردن . بعدش حدود یه ماه یا یه خورده بیشتر این ایده تو گوگل ویو و گوگل داک پخته شد و در نهایت اجرایی شد !
البته بحث های ما بعضی وقتا تو گوگل ویو و بعضا حتی تو irc اونقدر جدی میشد که باعث ناراحتی بچه ها هم میشد ولی فک کنم همه ما میخواستیم یه همچین کاری بشه.
و در نهایت بعد از کلی بحث و همفکری روزبه شفیعی دوست خوبم ، گرافیک سایتو طراحی کرد ،‌ مهدی مشتاقی عزیزم سایتو زد و زنجان لاگم هاستو دومینو سرور استریم آزمایشی و میکس رو به عهده گرفت و سایر بچه ها که در دنباله مصاحبه نام میبرم زحمت اصلی یعنی ساخت برنامه رو کشیدنو لینوکس اف ام در تاریخ ۲۹ بهمن ۱۳۸۸ بلاخره بالا رفتو کارشو شروع کرد. لینکهای زیر در اون زمان برای تشریح موضوع نوشته شدن :
WinBeta

roozbehonline

PITM



اهدافتون از ايجاد راديو لينوکس چي بوده و ايا الان به اهدافتون رسيديد ؟
مسلما اون هدف اولیه که در ذهن من بود یعنی داشتن یک سایت تبلیغی بر مبنای یک رادیو اینترنتی تا حدود زیادی تامین شده البته با یه خورده تغییر چون ما بنا به دلایلی بی خیال پخش استریم شدیمو روش پادکست رو پیش گرفتیم.


تيم راديو لينوکس از اول از چند نفر تشکيل شد و الان چند نفرن و کار هر کدوم چيه؟
خوب اون اول کار که میخواستیم بحثا رو شروع کنیم  جادی میرمیرانی ٫ مهدی مشتاقی٫ بهروز شعبانی  , روزبه شفیعی ٫ علی گلشن و من با لینوکس اف ام همراه شدیم و بعد از اواسط بحثا سینا سعیدی و امید متقی با ما همرا شدن و از بدو شروع تا الان هم افتخار پیدا کردیم که عباس اسماییلی ،مهدی مقدم ،ایرج اسدی ، اقای مصطفی فریدی و نرگس احمدی و  مهدی هنرمند ، هاشم قوامی و علیرضا مسرورخواه به جمع ما ملحق شدن ، البته تعدادی از دوستان هم به صورت مهمان برا ما یکی دو برنامه ساختن که به رسم ادب نام میبرمشون:  افایان میثم بصیرت و علی یوسفی سبزوار  و نوید erghezi .
اگر هم اسم کسی جا موند عذر میخوام واقعا اسامی زیادن و حافظه منم افتضاح هست


و اما راجع به وظایف الان اکثرمون به عنوان برنامه ساز در رادیو هستیم و حالا هر کسی هر وقت وقتو حوصله کافی پیدا کنه در زمینه تخصصی خودش برنامه میده ولی چند نفر هم وظایف بیشتری دارن مثلا مهدی مشتاقی وظیفه توسعه و برنامه نویسی سایت رو برعهده داره ، ایرج اسدی و مهدی هنرمند وظیفه میکس رو به عهده داشتن ، روزبه شفیعی گرافیک رو در میاورد و من هم نقش آچار فرانسه یا اصطلاح با کلاس ترش راهبری تیم!

علاقه مندان در زمينه گنو/لينوکس چطور ميتونن با شما همکاري کنن و براي شما برنامه بفرستن؟
خوب ما بارها تو برنامه های مختلف از علاقه مندها دعوت کردیم و گفتیم همه میتونن مشارکت کنن و با ما باشنو اصلا محدودیتی موجود نیس کافیه یه ایده پیدا کنن که توسط برو بچه های فعلی لینوکس اف ام اجرا نمیشه و پادکست اون ایده رو بسازن و برای ایمیل    info[at]linuxfm[dot]com   بفرستن.


چه برنامه هايي براي آينده داريد ؟
ما سه هفته ای هست سیستم سایت رو کاملا عوض کردیم و سعی کردیم مخاطب محور ترش کنیم. البته هنوز تو دوران آزمایش سیستم جدید هستیم و نمیدونیم جواب میده یا نه ولی مسلما یکی از اهداف اصلی لینوکس اف ام تداوم حیاط خودش با کمک مخاطباشه و برای این کار ما سیستم های مختلفی رو امتحان کردیم و خواهیم کرد. در قدم بعدی وقتی لینوکس اف ام به پایداری قابل قبولی برسه باید با کمک جذب آگهی و حتی کمکهای طرفداراش  اون رو به سیستمی کاملا خود اتکا تبدیل کنیم و خودش هزینه های خودشو در بیاره و در اخر به شخصه دوست دارم سایت لینوکس اف ام یه سایت چند زبانه بشه و یه جورایی مرجع پادکستای گنو لینوکسی جهان بشه . اما پیش شرط همه اینها مسلما همکاری بیشتر مخاطبا و طرفداراس چون لینوکس اف ام بدون محتوا میمیره و من در مورد این موضوع بارها هشدار دادم.

در مورد سایت خبری اپن سورس نیوز نظرتون چیه؟
والا به شخصه هر سایت جدید رو که در راستای ترویج فرهنگ آزاد / متن باز هست رو دوست دارم و مسلما سایت شما هم جزو این گروه هست . شاید یکی از جذابیتاش گرافیک جذابش باشه که نظر کاربرای تازه وارد رو حتما جلب میکنه، البته یک نکته اینکه کاربرای قدیمی لینوکس تا اونجایی که من دیدم کلا طرفدار سادگی هستن ولی ما با حرکت به طرف عمومی تر شدن لینوکس باید برای جلب توجه سایر کاربرا هم تلاش کنیم. در کل خیلی خوبه و امیدوارم سالهای سال مطالبش بروز بشه و البته  باید یه تشکر هم بکنم از این حرکت جدید این سایت که تصمیم به مصاحبه با فعالان جامعه آزاد / متن باز ایران گرفته.

در آخر یه انتفاد میکنم که البته سیستم جدید لینوکس اف ام هم دچارش هست و اون هم مشکل داشتن فید سایته! :D


و اما سوال آخر : هر چي خودتون دوست داشتيد که ازتون بپرسیم و نپرسيدیم رو بگید.
دوست دارم چند جمله راجع به آینده لینوکس در ایران و نقش ما کاربرا در اون صحبت کنم. راستش من تو همایش "اوبونتو نصب شد حالا چه کنیم" هم این نظرمو گفتم و اون اینه که ماها اصلا نمیتونیم رو کمک های دولت حساب کنیم چون یه روز هست و یه روز نیست ! اما طرف خودمون هم نظر شخصی من اینه که مدیریت درستی رو نیرو هامون و پتانسیل هامون نداریم . تو بعضی قسمت ها شاهد موازی کاری هستیم و تو بعضی قسمت ها هم شاهد مرگ و رکود دستاورد ها و کارهای گزشتمون هستیم . من همیشه مجله  ایران تاکس و سایت هزاردستانو مثال میزنم و بزرگترین ترس من اینه که لینوکس اف ام هم اونجوری بشه ! به نظر من باید یه مرجع واحد برای مدیریت نیروها و سازماندهیشون تشکیل شه و از حرکتهای خوب لینوکسی حمایت کنه و ده ها وظیفه دیگه رو بر عهده بگیره که از حوصله این مصاحبه خارجه. اگر دقت کنیم میبینیم ما همیشه تو همه جای کشور پتانسیل های خوبی داشتیم که به خاطر مدیریت نادرست بازدهی واقعی رو ندادن.
بماند، صحبت راجع به این موضوع زیاده اما امید دارم که این حرفم باعث بشه دوستان دیگه هم جدی به این موضوع فکر کنن و بحث های جدی تری رو شروع کنن و حرکت های خوبی شروع بشه.

خیلی ممنونیم که وقت گذاشتید و به سوالای ما پاسخ دادید. به امید موفقیت روز افزون شما و لینوکس اف ام.

خبرنگار: میثم بصیرت












http://web.archive.org/web/20131128052222/http://farid.zanjanlug.org/1390/12/17/%D9%86%D8%B8%D8%B1%D8%A7%D8%AA-%D9%85%D9%86-%D8%B1%D8%A7%D8%AC%D8%B9-%D8%A8%D9%87-%D8%A2%DB%8C%D9%86%D8%AF%D9%87-%D9%84%DB%8C%D9%86%D9%88%DA%A9%D8%B3-%D8%A7%D9%81-%D8%A7%D9%85
دست نوشته های فرید
به امید انجام نا شدنی ها ;)
نظرات من راجع به آینده لینوکس اف ام

by pesarkhobeee on ۱۷/۱۲/۱۳۹۰
دیشب محمود جان  یکی از دوستان خوب فعال در جامعه متن باز ایران ،  رادیوی جدیدی رو برای جامعه طرفدار فلسفه آزاد / متن باز به نام آزاد باند معرفی کرد.

بعد از اون، شباهت های آزاد باند و لینوکس اف ام  باعث شروع یکسری بحث ها در جاهای مختلف بویژه آیدنتیکا شد .

من هم احساس کردم لازمه نظراته خودمو به عنوان راهبر سابق لینوکس اف ام بنویسم، باشد که برای جامعه متن بازمون مفید واقع شه.

در اینکه لینوکس اف ام در کماست و شاید هم مرده شکی نیست اما به نظر من لینوکس اف ام یکی از میراث ارزشمنده جامعه متن باز ایران در چند سال اخیره.

فقط با رفتن به صفحه فعلی linuxfm.com میتونید آرشیو زحمات یک و نیم ساله قشری از جامعه متن باز ایرانو ببینید که با صرف وقت و انرژی و هزینه و با عشق تمام بدون هیچ چشم داشتی ۴۴ برنامه رادیویی رو ایجاد کردن.

لینوکس اف ام برای اولین بار تکنولوژی هایی مثل پادکست و پخش استریمو ارتباطات real time  رو وارد فضای تبلیغی جامعه متن باز ایران کردو این جزو افتخاراتش برای همیشه خواهد بود اما با مشکلات بسیار زیادی هم رو برو شد .

به خاطر نبود یک الگوی منطبق با فضای جامعه ما ۳ بار روش خودش رو عوض کرد به امید دست یافتن به یک الگوی پایدار که متاسفانه در آخر هم به اون نرسید.

لینوکس اف ام نتونست نسبت بین ریزش اعضا و ورود اعضای جدیدو  ایجاد کنه و کم کم قوای خودشو از دست داد.

و حالا من به عنوان اولین کسی که ایدشو مطرح کرد و آخرین کسی که اونو ترک کرد برای خودم هیچ حقی قائل نیستم جز یک احساس پدرانه برای لینوکس اف ام و بر طبق همین احساس میگم که به نظرم جامعه متن باز باید قدر انرژی که صرف ایجاد برندLinuxFM شده رو بدونه و اون برای حفظ اون تلاش کنه.

در اینجا چند شبه و پیشنهاد هست که دوست دارم بنویسم.

احساس میکنم در بعضی از مراحل زندگی اون رادیو، بعضی از دوستان احساس کردن یک مافیا یا یک گروه خاص اونو انحصاری کردن که تصور اشتباهی چون بار ها اعلام کردم هر کسی که بخواد هر گوشه ایشو به دست بگیره با کمال میل پذیرفته خواهد شد کما اینکه مدتی لینوکس اف ام دست بچه های گیلان لاگ بود.

پیشنهاد  یک :

با اینکه بار ها مطرح شده اما همین الان هم اگرفرد شناخنه شده ای از جامعه متن باز بخواد کلا لینوکس اف ام رو در اختیار بگیره و اونو بر اساس نظرات خودش سازماندهی مجدد بکنه دستش بازه، شاید بخواد حتا دامنه و هاست لینوکس اف هم به صورت کامل به اون منتقل شه که از نظر من که فعلا مالک اونهام مشکلی نیست و به اون شخص برای رفع هر گونه شبه مالکیت منتقل خواهم کرد .

دوست دارم در مورد یک مسئله دیگه هم اینجا بنویسم و اون امکان وجود و سالم زیسن چند پروژه همگون در یک جامعس .

بر اساس تجاربی که در این چند سال تو لاگ ، همایش کشوری و رادیو پیدا کردم به این نتیجه رسیدم که بر فرض مثال وقتی تو جامعه میتونه دو توزیع لینوکس به معنای واقعی کلمه باشه که جامعه پتانسیل و کشش لازمو داشته باشه .

شاید اشتباه کنم اما در زمینه ی مورد بحثمون این پتانسیلو نمیبینم.

پیشنهاد دوم :

درک میکنم که دوستان برای ایجاد یک روح تازه بخوان با یک نام جدید شروع به کار کنن گرچه  این امکان بود و هست که کاملا سکان هدایت  لینوکس اف امو در دست بگیرن.

بهر حای پیشنهاد میکنم آرشیو ماهانه خودشون رو بر روی بستر لینوکس اف ام انتقال بدن تا با این کار برند لینوکس اف ام هم حفظ بشه و البته تا جایی که فعلا میشه فهمید حرکت های جدید هم فعلا بر مبنای پادکسته پس میشه باز هم بر روی بستر های فراهم شده در لینوکس اف ام، پخش استریم رو داشت .

 

در نهایت تمام این نوشته ها جنبه درد دل و پیشنهاد داره و انتظار خاصی از کسی نمیره.

مهم ترین عامل بقای یک پروژه مثل لینوکس اف ام حمایت جامعش از اونه که مدتهاست این حمایت کم رنگ شده ، خود من هم به هیچ عنوان، به درد احیای اون به خاطر شرایط فعلی زندگیم ( ترم آخر،سربازی،کار ) نمیخورم.

از اینکه حوصله کردید و تا آخرش خوندین ممنونم :)

 

pesarkhobeee@yahoo.com
There are 8 comments in this article:

۱۷/۱۲/۱۳۹۰میلاد خواجوی says:
سلام فرید/من هم به عنوانِ یک کاربر که در این مدت فقط مصرف‌کنندهٔ لینوکس‌اف‌ام بودم از تمامیِ زحمات‌ات تشکر می‌کنم/موفق باشی.

۱۷/۱۲/۱۳۹۰فدورا says:
نظرتون بسیار فدوراییست .. با کمال فدورا

۱۷/۱۲/۱۳۹۰bersam says:
تکبیر

۱۷/۱۲/۱۳۹۰صادق says:
این مشکلی که گفتی بعضی‌ها فکر می‌کنن یه عده اونجا را هستند و باند و باندبازی هست توی خیلی از کارهای NGOای وجود داره.
تجربه شخصیم می‌گه این مساله خیلی راه حلی نداره که یه سرش برمی‌گرده به تجربه‌های NGOای خیلی کمی که ماها داریم. و یه طرف دیگه قضیه هم اینه که یه عده‌ای که شروع به یه کاری می‌کنند کم کم با هم آشنا می‌شن، کم کم اصطلاحات خاص خودشون را ایجاد می‌کنند و … این باعث میشه که اینا واقعا یه گروه بشوند و اومدن بقیه توی اون جمع نه به خاطر عدم پذیرش گروه قدیمی/بنیانگذار که به علت تفاوت فضایی که در اون هستند مشکل بشه.
تنها راه حلی که به نظر من میرسه اینه که همیشه از همه به صورت صریح بخواهیم که بیان توی این کار ما مشارکت کنند. و کسانی که جدید میان را حداقل برای یه مدت، تا زمانی که اون جدیدی‌ها خودشون را عضو اون جامعه حس کنند، بیشتر تحویل بگیریم.

یه نکته دیگه هم که مانع مشارکت بقیه می‌شه اینه که ممکنه مثلا یکی صدای خوبی نداشته باشه، وقتی که صدای خوب جادی را می‌شنوه حس کنه که توی هیچ بخشی نمی‌تونه مشارکت کنه. پیشنهادم برای این مشکل اینه که فرایند تولید یه خبر/گزارش/برنامه را اونقدر ریز و واضح کنیم که افراد مختلف با توانایی‌های مختلف بتونن در اون مشارکت کنند.
مثلا یه عده عنوان جدید پیشنهاد کنند، یه عده روی اون پیشنهاد کامنت و توضیحات نکته‌ای بدن، یکی متن/خبرهای مرتبط را پیدا کنه و رفرنس بده. یکی متن نهایی را آماده کنه. یکی خبر را بخونه، یکی تدوین کنه و …

۱۷/۱۲/۱۳۹۰Reith says:
اگر این رادیو تک‌نفره ساخته بشه؛ (از آدرس‌ش من این‌طور برداشت کردم) احساس می‌کنم اقبال بیشتری برای پایدار موندن داشته باشه. اگر قراره این هم تیمی ساخته بشه؛ من هم ترجیح می‌دادم در قالب همون linux.fm باشه.

۱۸/۱۲/۱۳۹۰ساسان says:
فرید جان من خیلی خوش‌حالم که هنوز لینوکس اف‌ام برات مهم هست و دوست داری برای زنده موندش تلاش کنی. لینوکس اف‌ام اولین بود در نوع خودش و حرکت‌های بسیار خوبی هم زد، بازتاب رسانه‌ای خوبی هم داشت و همین‌جا یه خسته نباشید بزرگ بت میگم :)
ولی به نظرم این درست نیست بگیم چون لینوکس اف‌ام‌ـی وجود داره نباید پادکست لینوکسی دیگه‌ای هم به زبان فارسی باشه. هرکدوم از این پادکست‌ها می‌تونه برداشت شخصی سازندگانش از ضبط و نشر باشه؛ همون‌جور که هر دیسترو برداشت طراحانش از یه سیستم‌عامل مبتنی بر لینوکس هست.
پیشنهاد می‌کنم برای رونق گرفتن دوباره لینوکس اف‌ام روی طراحیش کار کنی، یه راهنمای سر راست ضبط و انتشار پادکست بنویسی (می‌دونم یه پادکست در این رابطه دارید ولی اون نگفته چجوری صدا ضبط کنیم) و مراحل ثبت و انتشار اون در لینوک‌اف‌ام رو ساده‌تر کنی.
یه تجربه شخصی هم بات به اشتراک میزارم؛ ما هیچ وب‌سایت موفق و به معنای واقعی کلمه Community Driven در ایران نداشتیم و تا آینده نزدیک نخواهیم داشت. ما حالا حالاها باید در مورد جامعه کاربری صحبت کنیم تا کاربرها درکش کنند. اگر روزهایی که می‌دیدی لینوکس‌اف‌ام خوابیده با انتشار یه پادکست جدید یا ایجاد برنامه‌ای تازه جلوی این اتفاق رو میگرفتی هیچ موقع به این‌جا نمیرسید.
حالا هم اتفاق خیلی بدی نیوفتاده. میشه همه‌چیز رو از اول ساخت :) من تا جایی که در توان داشته باشم از لینوکس اف‌ام حمایت می‌کنم و در موردش در آزادراه می‌نویسم.
پیروز باشی :)

۱۸/۱۲/۱۳۹۰محمود says:
فرید چان سلام؛
ممنون از اینکه در یک پست به این مساله پرداختی و اینکه نظراتت رو مطرح کردی.چند نکته هست که لازم دونستم توضیح کوتاهی در موردش بنویسم.
در مورد اینکه گفتی ممکنه احساس شده باشه که یک مافیا یا گروه خاص این کار رو انحصاری کردن باید بگم به شخصه خود من که هرگز همچین فکری نکردم و نمیکنم و سعی کردم تا جایی که کاری از دستم ساخته هست بهش کمک هم بکنم حالا شاید در اون برهه زمانی خیلی کم بوده ولی باید بگم که این طرز فکر محالف سیاست‌ها و خط مشی نرم افزار آزاد هست و در این پروژه‌ها باید جلوی مطرح شدن این بحث‌ها رو گرفت.همه ما لینوکس اف‌ام رو پروژه‌ای متعلق به کامیونیتی میدونیم.همانطور که آزاد باند هم همین خط مشی رو دنبال خواهد کرد.
همچنین من برای زحمات یک‌و نیم ساله برو بچه‌های لینوکس اف‌ام احترام بسیار قائلم و شماها رو از اونچه که فکرش رو میکنید به خودم نزدیک‌تر میبینم وبهتون ارادت خاصی دارم.قصد دارم از ماحصل همه این تلاش‌ها و تجربیات استفاده کنم برای یک قدم دیگه به سمت جلو و اینکه این تجربیات بسیار برام ارزشمند بوده، هست و خواهد بود (:
و اما در مورد اینکه پتانسیل لازم از سمت جامعه شاید وجود نداشته باشه برای حضور اینچنین پروژه‌هایی هم باید بگم که این وظیفه ما هست که ذهن‌ها رو آماده‌تر کنیم و بسترهای لازم رو فراهم کنیم تا بتونیم این پتانسیل رو در جامعه ایجاد کنیم.حالا به شکل‌های مختلف و اینکه صرفا اکتفا نکنیم به اینکه چون پتانسیل وجود نداره پس ما هم از دست زدن به کارهای نو و جدید باز بمونیم و به سکون برسیم.
و اما در مورد حمایت از سمت جامعه کاربری هم حق با تو هست و اینکه هنوز ما اونطور که باید حمایت‌های لازم رو برای پیشبرد اهدافمون از سمت جامعه کاربری نداریم ولی به نظرم طبق هر شرایطی باید کار رو ادامه داد و فکر کرد به روزهای بهتر و شرایط بهتر (:
در آخر هم اشاره کنم که لینوکس‌اف ام هرگز قرار نیست که فراموش بشه.تا جایی که میشه تلاش میکنیم تا لینوکس‌اف ام هم باقی بمونه وادامه بده.من از هیچ تلاشی فروگذار نمیکنم و لینوکس‌اف ‌ام رو مال خودم و همه کامیونیتی میدونم.آزاد باند ایده‌های خیلی خیلی زیادی داره، نه فقط در حد پادکست و برنامه‌های روتین و حالا در آینده کم کم معرفی خواهند شد.
همونطور که در برنامه هم گفتم دست‌ تو و سایر دوستان رو به گرمی میفشارم.امیدوارم آزاد باند رو هم مثل لینوکس‌اف‌ام متعلق به خودتون بدونید و به رشد و توسعه‌اش کمک کنید تا بتونیم در نهایت یک محصول موفق که متعلق هست به کل جامعه نرم‌افزار آزاد و نه هیچ‌کس و فرد خاص رو داشته باشیم و ازش لذت ببریم.بدون هرگونه حاشیه و مسائل جانبی (:
ممنونم ازت.ببخشید یه مقدار به درازا کشید.
ارادتمندت
محمود

۱۸/۱۲/۱۳۹۰pesarkhobeee says:
از تمام دوستان به خاطر نظرات خوبشون ممنونم
منم فکر میکنم این پروژه ها باعث رشد جتمعه ما از همه نظر میشه ;)

@میلاد ممنونم میلاد جان ، اگه تک تک اخصای جامعه ما کاری میکنه برای اعتقاد و علاقشه :)

@صادق جان به نکات خوبی اشاره کردی ، اگر روزی بازم استارت خورد حتما پیشنهاداتو اجرایی میکنیم . مرسی

@ساسان ممنونم. چند تا نکته :
. اصلا حرف از درست نکردن پادکست در قالب های دیگه نبود، حرف سر سیانت از یه پروژه خوب بود.
. باور کن بارها و بارها وقتی برنامه ای نرسید برنامه ساختیم به امید احیا ولی آخر ما هم خسته شدیم . هنوز سیستم ها به صورت نصب شده وجود داره و اگه خواستی تاریخ های انتشار پادکست های مدکورو برای اثبات نشون میدم :)
. همون طور که گفتم دیگه به درد احیای لینوکس اف ام نمیخورم چون تا ۶ ماه دیگه باید درس و پروژه های شرکتو تموم کنمو برم سربازی. اما شاید به کمک شما دوستان گلم یه تلاش دوباره کردم ;)


