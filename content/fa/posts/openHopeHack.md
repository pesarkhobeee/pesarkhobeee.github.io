+++
title = 'OpenHopeHack'
date = 2024-08-25T12:17:22+02:00
categories = ['life', 'Open Source']

tags = ['github', 'contribution', 'culture', 'education']
+++


آخرین دفعه که تو ایران بودم متوجه شدم شرایط اقتصادی به قدری بده که متاسفانه حتی خرید یک لپ تاپ قابل قبول برای اکثر دانشجوها سخت شده، میدیدم آرزوهای نه خیلی بزرگشون خیلی راحت ازشون کلی فاصله گرفته و ناامیدی رو میشد دید.

داشتم فکر میکردم چه کاری میشه کرد؟ در نگاه کلی متاسفانه هیچ چیز بزرگی دست ما نیست، این قلب آدم رو بدرد میاره، ولی همیشه موقع اینطور فکر کردنها خودم رو جای طرف دیگه قرار میدم، به خودم میگم اگه من یه دانشجو تو اون شرایط بودم حداقل چی میتونست محرک من باشه؟ مسلما یه امید هر چند کوچیک!

داشتم فکر میکردم اگه حتی تعداد کمی از ادمای فنی مهاجرت کرده هم قبول کنن روزی پنجاه سنت برای این هدف کنار بزارن میشه ماهی ۱۵ یورو، یعنی یه وعده غذای معمولی که میشه تو اروپا در رستوران خورد، فرض بگیرید فقط بیست و پنج نفر در این برنامه شرکت کنند، مجموع پولهای جمع شده هر ماه بیش از بیست و چهار میلیون تومان میشه که باهاش میشه مثلا لپ تاپ Lenovo IdeaPad Slim 3 خرید!

 این کمترین اتفاقی که ممکنه بیفته، فرض کنید این مشارکت کننده ها به پنجاه نفر برسند که عدد دور از ذهنی نیست، اون موقع هر ماه میشه یک لپ تاپ قوی تر و بهتر هدیه داد و تبلیغات بیشتری هم کرد، اینطوری هر چند کوچیک ولی کنار تبلیغ کار بر روی پروژه های اپن سورس میشه حداقل امیدی رو برای دانش آموزان و دانشجویان فعالی که لزوما دستشون برای خرید لپ تاپ باز هم نیست فراهم کرد.

  

ایده، تهییج تمام بچه های مستعد هست و این تهییج میتونه در راستای فرهنگ سازی نرم افزار های آزاد/متن باز انجام بشه، برای ارزش دادن به تخصص پروری.

ایده اولیه اینه که تمام ادم های کمتر از بیستو پنج سال که کمکی به پروژه های اپن سورس کردن، پی آر شون رو تو سایت ثبت میکنن و بعد از چک اولیه برای صحت ادعاشون اسمشون میره تو یه لیست تا از بینشون توسط یه برنامه ساده کامپیوتری چندتاشون شانسی انتخاب بشن و جایزه مالی بهشون داده بشه، اینطوری تو بلند مدت هم به تلاشهای بچه ها جهت دادیم، هم در راستای فلسفه نرم افزارهای ازاد/متن باز فرهنگ سازی کردیم و هم امیدی هر چند کوچک برای بچه های فعال ایجاد کردیم که داشتن بدیهیاتی مثل لپ تاپ و موبایل براشون شدنی تر باشه.

میتونیم قوانین فرستادن پی آر برای شرکت توی مسابقه رو ساده نگر داریم، هر شخص فقط یک بار میتونه هر پی آر مرج شده ی خودش رو توی مسابقه شرکت بده و بعد از فرستادن پی آر سه نفر از حامیان مالی مسابقه به سختی پی آرش رای میدن که مثلا وزنش برای شرکت تو مسابقه مشخص بشه، مثلا سه امتیاز برای پی آر های سخت و یک امتیاز برای آسون ها.

  

حتی میشه برای کمک به بیشتر منتشر شدن این حرکت و فرهنگ سازیش، نفع افراد شرکت‌کننده رو در انتشار و خبررسانی بیشتر در این مورد قرار داد تا سعی در محدود نگه‌داشتنش برای افزایش شانس برنده شدن. بهتره هر فرد علاوه بر امتیاز برای مشارکت در نرم‌افزار متن‌باز، یه امتیازهایی هم برای چیزهای دیگه‌ای مثل share کردن این موضوع و کسب امتیاز به ازای ثبت نام هر فرد اضافی با لینک اون بگیره که نوجوانان و حوانان به افراد دیگه و دوستانشان هم خبر بدند. میشه فعال سازی این امتیاز رو محدود به زمانی کرد که فرد معرفی شده هم مشارکتی رو ثبت کنه.

من ادم فنی خوبی رو دیدم که بهم گفت برای این هیچ وقت تو کنفرانس zconf شرکت نکرده چون لپ تاپ نداشته و همیشه تو عکسای همایش میدیده همه لپ تاپ دارن، من آدم مستعد دیگه ای رو میشناسم که بخاطر کامپیوتر ضعیف و موبایل ضعیف ترش پروژه اندرویدی ای که میتونست یک ماه تمومش کنه چهار ماه طول کشید، به عنوان یه بچه شهرستانی که بعضی از این چیزها رو دیده میگم، باور کنید این کوچکترین کاری که میتونیم بکنیم و معتقدم برای کلی بچه شهرستانی محرک و امید خوبیه، این کمترین آرزوییه که دوست داشتم در زمان دانشجویی من وجود داشت، اینارو نگفتم احساساتیتون کنم، اینارو گفتم تا اهمیت یه همچین حرکتای هر چند کوچیکی رو دست کم نگیریم رفقا.

اگر از این ایده خوشتون امد و احتمال میدین که حداقل به مدت شیش ماه تعهد اخلاقی حمایت مالی این پروژه رو دوست دارین به عهده بگیرین یا هر کمک دیگه ای که فکر میکنید مفیده، لطفا به ایمیلم (ahmadian.farid.1988@gmail.com) پیام بفرستید تا گام های بعدی رو باهاتون هماهنگ کنم، در ضمن اگه دوست لینوکسی رو میشناسید که تو خارج داره کار میکنه و ممکنه حمایت کنه از این ایده ممنون میشم این پست رو باهاشون به اشتراک بگذارید. قطعا اگه این ایده شروع به کار کردن بکنه گزارش‌های منظم و عمومی در کار خواهد بود. آرزو میکنم همیشه شادو سلامت باشین :)

  
پی نوشت: یکی از مسائلی که چالش برانگیز هست، بحث مالیاتی پولهای جمع شده هست، در بلند مدت اگر این ایده ثابت کرد که در حال خلق ارزش هست میتونیم یک انجمن (Verein) فرهنگی اموزشی در المان ثبت کنیم و سعی در معافیت مالیاتیش بکنیم.